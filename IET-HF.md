# Projekt célja

A házi feladat célja az egy évvel korábban, Szoftver Projekt Laboratórium során elkészült "Sivatagi vízhálózat"
nevű játék tesztelése és a talált hibák kijavítása.

Ezt a következőképpen hajtottuk végre:

- Build keretrendszer beüzemelése: Gradle
- CI környezet beüzemelése: GitHub Actions
- Manuális kódátvizsgálás: IntelliJ
- Statikus analízis eszköz futtatása: SonarCloud
- Nem funkcionális jellemzők vizsgálata: használhatóság, biztonság
- Manuális tesztek megtervezése és futtatása

A projekt leírása:

A program egy játék, melynek neve Sivatagi Vízhálózat. A vízhálózat csövekből, és a csövekhez csatlakozó aktív elemekből áll, utóbbiak lehetnek napelemes pumpák, a város ciszternái vagy hegyi források. A játékban a szerelőknek kell biztosítani, hogy a csövekből és pumpákból álló hálózaton keresztül a víz a hegyi forrásokból a városok ciszternáiba folyjon. Át tudják állítani a pumpákat és meg tudják azokat javítani, ha elromlanak. Képesek továbbá egy lyukas cső befoltozására, valamint a csövek végeit képesek mozgatni az aktív elemek között. A szerelők célja, hogy minél több víz jusson el a város ciszternáiba, ezért folyamatosan bővítik és alakítják a hálózatot. A hálózaton megtelepedtek a nomád szabotőrök, akiknek egyetlen célja a városlakók kiirtása. Ravasz tervük, hogy a hálózat tönkretételével megszüntessék a város vízellátását, ezért kilyukasztják a csöveket és átállítják a pumpákat. A szerelőket és a szabotőröket a felhasználók irányítják. A szerelők egy pontot kapnak minden, a város ciszternáiba eljutott liter vízért, a szabotőrök hasonló mértékben, de a homokba folyt vízért kapnak pontot. A csövek rugalmasak, bármelyik cső összekötheti bármelyik két aktív elemet. A szerelők a csövek egyik végét le tudják csatlakoztatni, és felcsatlakoztatni azt bármely aktív elemhez. Ha egy csőben van vízáramlás, de a cső kilyukad, vagy az egyik vége nincsen aktív elemhez csatlakoztatva, a csőből a víz a homokba folyik. A csövek kapacitása egy liter víz másodpercenként. Minden pumpához négy irányból, irányonként egy cső csatlakozhat, de vizet csak egy hozzácsatlakozó csőből, egy másikba képes pumpálni, a többi cső el van zárva. A ki- és bemeneti cső beállítására bármelyik játékos képes. A pumpák napelemmel működnek, de a napelemek megbízhatatlan szerkezetek, véletlen időközönként elromlanak. A pumpák megjavítása a szerelők feladata. Egy csövet félbe lehet vágni, és a közepén egy pumpát elhelyezni. Ekkor a félbevágott cső az elhelyezett pumpa két szemben lévő oldalához csatlakozik. A hegyi forrásokhoz csöveket csatlakoztatva lehet a vízhálózatot vízzel ellátni. A források a hozzájuk csatlakoztatott csövet folyamatosan ellátják vízzel. A ciszternák biztosítják a város vízellátását. A szerelők dolga minél több vizet a ciszternákba juttatni. A ciszternáknál szorgos munkások folyamatosan csöveket készítenek. Ha egy ciszternához nem csatlakozik cső, a munkások hozzácsatlakoztatnak egy újat, a másik végét szabadon hagyják, hogy a szerelők bekapcsolhassák azt a hálózatba. A szorgos munkások nem csak csöveket, hanem pumpákat is gyártanak. Ezeket a szerelők képesek elvinni, és velük a vízhálózat zavarérzékenységét csökkenteni. 2 A sivatagban rengeteg kígyó és skorpió él, így sem a szabotőrök, sem a szerelők nem lépnek a homokra, mozogni csak a hálózaton képesek. A játékot egyszerre két felhasználó játszhatja, legalább két-két játékossal. Egy felhasználó váltogathat, hogy éppen melyik játékost irányítja, a másik közben nem mozdul. A játékidő a játék kezdete előtt beállítható, az a felhasználó nyer, aki több pontot gyűjtött az adott idő alatt.